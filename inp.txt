A tamɣart celx abzim-im
Iwexxed ikem mmi-m
Yefka tayett i yeεdawen
Ula i dam-d-iga ttexmim
Ḥerz imeṭṭawn-im
Rnu-t ɣer wid yemmuten
Lemmer di s-terriḍ aḥkim
Ur d-ittneqlab ɣer yiri-m
At-tzuxxeḍ yis-s ger medden

Sikked sanda i-kem-yessaweḍ
F uḥezzeb yerkeḍ
Ur d-iǧǧi iseɣ di lǧeṛṛa-s
S-anda akken imeyyez yebbweḍ
Ihemmej yesseḍ
Di zik tenwiṭ d asalas
Asm aa s-irad ad yenfeḍ
U tzzemreḍ a t-id-jebreḍ
Zzman a s-d-iḥud tilas

Yesserbaḥ deg yexṣimen-is
Iweddef atmaten-is
Am wakken d nitni i s-tt-igan
Nnif yerra-t d asefl-is
Yenneḍ-it i wallaɣ-is
Yeẓẓul fell-as deg ɣeẓran
Ur ḥezzen ɣef lmut-is
Ur testenfeε tudert-is
D akal aa s-ixdmen ccan

Deg yexf-im ṣṣber ẓẓu-t
Ssway-it d ttbut
S yis-s at-tqazmeḍ ussan
Beggen-asen-d t-tameṭut
T-tigejdit n tmurt
Zdi lqedd-im deg zenqan
Xas texṛeb taεrεq tefsut
T-tasa-m at-tesrugmut
Ur telli tiyita g meɣban
D lakul i d-as-ttigan

Ur telli tiyita g meɣban
D lakul i d-as-ttigan 

Ṭṭfeɣ leğmeε d rray-iw
Tezzmeɣ iman-iw
Ma ɣezzif yiles-iw
Init-d ma s-εeḍfeɣ

A tamurt-iw, a dduḥ n temẓi-w
Acimi i d-luleɣ ?

Luleɣ-d, ḍalleɣ-d ɣer ddunit
Ziɣemma d targit
Kriɣ-tt tameddit
Ṣṣbeḥ a tt-ffɣeɣ

A tamurt-iw, a dduḥ n temẓi-w
Aḥbib ma t-kesbeɣ

Tawwurt yeffren lesrar-iw
Llin-tt yeḥbiben-iw
Kecmen-tt yeεdawen-iw
Lbaḍna-w teffeɣ

A tamurt-iw, a dduḥ n temẓi-w
Fell-am ma ad rewleɣ ?

Imi d-luleɣ d aqbayli
Isem-iw imenɣi
Xas teḥfa tdukli
A tt-id-ssmesdeɣ

Ay at tmurt-iw
S tidi lmux-iw
Ara ken-in-dehneɣ

Fkiɣ ɣer ssuq isem-iw
Γer rreḥba izzayriyen
Ad yezzenz imeṭṭawen-iw
Ma llan wid ara ten-yaɣen

Ğeεleɣ a d-qḍuɣ lebɣi-w
Ziɣen teqleb tewriqt-iw
Anda akken ufiɣ leḥbab-iw
I d-ttnejmaεen yeεdawen

Nestufa-d akk i tɣersi
Ammus ɣef leεḍam yettban
Ntett ayen ur d aɣ-nehwi
Neqqar wa d aẓidan

Tidet ttecceḍ deg yimi
Degmi akka nuder d tirni
Sebεa qama di lxali
Lberr yexreb, ur iban

Nettḥir ad nleqqem lekdeb
I wakken ad nɣellet lɣella-s
Nemḥezwar s asegrireb
Nettemḥezwar ɣer txidas

Mi d-iban wemdan d ddheb
Fell-as a d-nger leεğeb
Di tidet a t-neskideb
Alamma nhudd-as tissas

Anda-t weqbayli iseḥḥan
D tisegnit daxel n walim
Ur iban wemdan yeɣran
Ur iban win yellan d abhim

Asmi d-neffeɣ s iberdan
Ziɣ akken a d-nawi imekwan
I Sidi akk d Si Flan
Ass-a kul wa anda yeqqim

Nnan win yeččan, yečča
Win yegran tarbut tekkes
Uɣalen akk d iqerra
Widen i wumi ɣezzif yiles

Annar i sen-d-nḍerra
Nnif deg-s i yexnunes

Cfiɣ usan-d s teḍsa
Ad dduɣ di lğerra-nsen
Nnan ilaq-aɣ tura
Tamurt a s-nbeddel udem

Yuɣal mi akken ur qbileɣ ara
Ggullen ar d iyi-ssimsen
Ass-a wa yeqqar i wa
Aqcic-nni d imciṭṭen

Sswen aẓar n tecmat
Yuɣ amḍiq di ddunit-iw
Ur d iyi-d-teqqim tegmat
Ṭṭlam idel tafat-iw

Lfinga undin-tt, qurεen-tt
Alamma tezla lferḥ-iw

Ḍḥiɣ-d d aqell ger tizzya-w
Anda ddiɣ a yi-yessweεden
I leḥbab qqleɣ d aεdaw
Qlil win ɣaḍeɣ seg-sen

Win i d-yuẓan ɣer lğerra-w
Ad as-nnḍen am wegraw
Lmux-is ad s-t-ssirden

Cfiɣ ttejra yeknan
Σebban ddel wafriwen-is
Teṣber i tmes d iḥerqan
Teṣber i cctawi d wegris

Leḥbab ur iyi-gan ccan
Rniɣ deεwessu imawlan
Tewwi-yi ddaw iferrawen-is

Cfiɣ aḍu lemḥibba
Ul-iw assen mi t-yedhen
Ggulleɣ ur ḥniteɣ ara
Wwiɣ-as-d win i t-yessferḥen

Di taddart ur bɣin ara
Nnan-as irkell winna
Ilaq win a t-yessferɣen

Xas akken wwḍeɣ lebɣi-w
Temɣi tteɣziza qerrḥen
Xas akka aql-i s wexxam-iw
Mazal-iten deg-i a kkaten

Tɣedreḍ-iyi a tamurt-iw
Ur teğğiḍ ara ixṣimen-iw
A sen-ẓmeɣ lebṣel s allen

Tɣedreḍ-iyi a tamurt-iw
Teğğiḍ mmaren idammen-iw
Xnunsen di lqaεεa-inem

Ah annaɣ a tamurt-iw
Teswiḍ tidi leεḍam-iw
Terriḍ ɣer lḥebs asirem

Ad ruḥeɣ ad beddleɣ isem-iw
Ssamsen-as wat taddart-iw
Nnif-iw yettwaqeccem

Skud akka ur yefcil wul-iw
Ad nnejliɣ a tamurt-iw
Ad rewleɣ si lbaṭel-inem

Ur d iyi-d-yeqqim weḥbib
D acu iyi-d-yegran d nnṣib
Siwa lemḥibba leḥlal

Yid-s ad awiɣ abrid
Ur d aɣ-d-iḥebbes usemmiḍ
Iṭij ur d aɣ-yessefcal

Ad nqelleb ɣef lweqt ajdid
Balak di tmura lebεid
Ara naf ddwa n temsal

Ammar a d-ṣfun wussan
A ɣ-d-iṣaḥ umur di zzman
Wamma ass-a aql-aɣ di lmuḥal

Ad nɣellet tidi-nneɣ yerɣan
Am nekkni am imeɣban
Nettrağu itri-nneɣ a d-ilal

Akken wid i ɣ-yessweεden
A sen-yezzi s weεrur lawan
Ad asen-yessexreb lecɣal

D iẓekwan imawlan-iw
Ara d-ğğeɣ d aẓar-iw
Ur yelli wayen nniḍen

Imi yi-yenker wakal-iw
Ad ruḥen ad beddleɣ laṣel-iw
A d-yaki sseεd-iw yeṭṭṣen

A d-lhiɣ deg wexxam-iw
Ad sseɣreɣ arraw-iw
D luɣa n medden ara ḥefḍen

Dayen tefsed tmurt-iw
Fkan afus watmaten-iw
Zzenzen-tt i yeεdawen

Γef wakken i ɣ-d-qqaren
Di ccfaya-nsen yemɣaren
Leεmer i ɣ-yeffiɣ wammus

Larebεa n At Yiraten
Irumyen mi tt-id-kecmen
D nekkni i yefkan afus
Mazal timsal-nniḍen
Γezzifit am yemraren
Ayen i d-ḥkiɣ drus

I yi-tt-igan d idammen-iw
Mačči d kemm a tamurt-iw
Ur lliɣ d aεdaw-inem

I yi-ixedεen d atmaten-iw
Asmi akken i sen-ldiɣ ul-iw
Uɣaleɣ la ttnaɣeɣ yid-m

Ssmaḥ, ssmaḥ a tamurt-iw
Xas ad tebεed tenṭelt-iw
Err-itt-id s irebbi-inem

A tayri amek iga wudem-im
Acḥal aya ɣunzaɣ lemri
Smekti-yi-d kan temẓi
Iɣab-n fell-am yetri
Iɣab-n fell-am yetri

A neqbeɣ deg wussan-iw
Ajenwi iεelleq nnig-iw
Ciṭ ciṭ ad yettaẓ s ixef-iw
Lxiḍ i t-icudden
Lxiḍ i t-icudden la ifetti

Ḍewwreɣ-ten asmi tḥeyyreɣ
Iɣuraf n wallaɣ-iw
Ssefraɣ ɣef wayen akk cewḍeɣ
D wayen akk yeğğan lebɣi-w

A tayri mi kem-id-bedreɣ
Tettas-d rriḥa n temẓi-w
Ɣas lebɣi-w ar ɣer-s wwḍeɣ
Isem-im yura di lekfen-iw

Tikwal kan i kem-id-bedreɣ
Asmi akken lliɣ d agrawliw
Ttuɣ zemreɣ ad ḥemleɣ
Am nekk am tizyiwin-iw

Lweqt iεedda ur faqeɣ
Ur qḍiɣ deg-s ccɣel-iw
A tayri asmi kem-zegleɣ
Ay ẓriɣ weddreɣ temẓi-w

Lweqt iεedda ur faqeɣ
Ur qḍiɣ deg-s ccɣel-iw
A tayri asmi kem-zegleɣ
Ay ẓriɣ weddreɣ temẓi-w

Am timmi sbin-d udem-im
Ttxil-m bedd-d ɣef ṭṭaq

Jmeɣ tamuɣli n wallen-im
Acḥal-aya i d-nemsefraq
Acḥal-aya i d-nemsefraq
Ɣas tzewğeḍ s warraw-im
Ul-iw yeqqim d aleqqaq
Ul-iw yeqqim d aleqqaq
Daxel-is iweccem yisem-im
Temlkeḍ-iyi a zzin arqaq
Temlkeḍ-iyi a zzin arqaq

Iεedda acḥal d asseggas
Di sin ur nemẓir ara

Yal taswiεt nḥulfa-yas
S ugris uḥebber i nensa
Deg gris uḥebber i nensa

Ulawen d ayen qqaren-as
Amek akka i wayeḍ teḍra
Amek akka i wayeḍ teḍra
D lmuḥal qeḍεen layas
Ɣas zzman deg-sen yeḍsa
Ɣas zzman deg-sen yeḍsa

A yemma
A yemma amek i dam-teḍra

Srewteɣ εebban wiyaḍ
Gwriɣ-d am weblaḍ
S wallen ttawiɣ lewhi
Γef wul-iw yenneɣl ccyaḍ
Iles-iw d asemmaḍ
Ggummaɣ a d-refdeɣ timmi
Mi ẓriɣ iziker aneggaḍ
Yels a-d icifaḍ
Ḥemmleɣ wâ€™iteddun ḥafi

A yemma ṣebr ur ttru
Deg umezruy a kem-naru

Wâ€™iεeddan neɣ wi d-yusan
D aṛumi neɣ d mmi-s n Crif
Di tayett acu i d-rnan
Siwa ttεebga uɣilif
Assa ḥedṛeɣ i yiḍan
Ɛebbweln i wedrar n nnif

Ur s-qqar mmi yenṭer
Ur jerreḥ deg wul inem
I igersan aqlaɣ neṣber
Wala ibbeεtiyen at lhem
Tagrawla neṛğa a tt-nẓer
Ma nemmut Ṛebbi a ɣ-yeṛḥem

Γef yiles-iw mi tettnadim
Iḥudd-ed weεdaw tilas
Ḥdeṛɣ-awen mi tɣellim
Ttaččaṛen yiss-wen leḥbas
Assa ḥedṛeɣ temserwim
Am waken negrent tissas

A yemma εzizen ur ttru
Ttaṛ-im a m-t-id-rreɣ
Di lεezza-m hdeṛ rnu
D agrawliw ttḥaṛabeɣ
D agrawliw ttnaḍaḥeɣ

Deg ujeǧǧig g-gefri mi ɛecqeɣ
Ur wehhemt a medden
Mačči di lɛeqel i6nxeṣṣeɣ
D ui-iw ig ḥemqen

Deg ujeǧǧig g-gefri mi ɛecqeɣ
Ur wehhemt a medden
Mačči t-tisselbi ay selbɛy
D ul-iw ig ccebwelen

Ayemma yemma
Terẓẓa-yi tmara
Giɣ abrid i yeɛdawen
ad aṛwun taḍṣa
Giɣ abrid i yeɛdawen
Armi rwan taḍṣa


Ssebbweɣ lexrif iḍudan
Lebyi-w a t-kellexeɣ
Ɣileɣ am kem ulac tin yellan
Asmi i kem-xtaṛeɣ

Ayemma yemma
D acu-t akw waya
Ayen yakw fi ɛetbeɣ eḍḥeɣ
Ut t-ɣelliteɣ-ara

Ɣef medden t-dher-ed tesfut
Ǧǧuǧǧegent teɣzza
Felli iɣemɣemen tagut
Uɣen yal tama

Ayemma yemma
Ur frizeɣ-ara
Ẓẓher-iw yeẓheḍ tabburt
Ur d-ibrin-ara

Keṛheɣ rriḥa n tmeṭṭut
Ulla di tnafa
Menyif ay-gɛeddan ifut
Wamma yir ṭtmeɛ

Ayemma yemma
Ur iyi-ttnadi-ara
Amar ma beddleɣ tamurt
Ad beddlent tirga

Ṭṭafareγ deg ussan
Ay ass fell-i ifran
Ad yawi yid-es amur-is

Yesbab iyi ṭṭlam zman
Rwiγ aṛzagan
Tiẓeṭ yebεed wemḍiq-is

Teqqim-ed lbaḍna-w εaryan
S-kra bbin iεeddan
Teqqim-ed lbaḍna-w εaryan
S-kra bbin iεeddan

Ixezzeṛ di twessaft-is
Ixezzeṛ di twessaft-is

A yemma yemma
Anda akka teddiḍ
Teγli-yi tduli
Ifetti-n wegris fell-i
Yeγli-d fell-i y-iḍ
Ifetti-n wegris fell-i
Yenγa-yi usemmiḍ

Mi-y-iḥṛeṣ lehlak tura
Leslak ur yella
Asirem indem cefeṛ-is

Aẓet-ed ad ḥṣuγ anwa
Ur nbeddel ara
Mi akka ibeddel zman tikli-s

Anda yella uḥbib n lebda
Mi γilleγ yella

Anda yella uḥbib n lebda
Mi γilleγ yella

Yewwit lexyal d amwanes-is
Yewwit lexyal d amwanes-is

A yemma yemma
Nezfeγ ur teẓriḍ
Teγli-yi tduli
Ifetti-n wegris fell-i
Yeγli-d fell-i y-iḍ
Ifetti-n wegris fell-i
Yenγa-yi usemmiḍ

Mi tbeddeḍ inek akk medden
Mi kkawen ifadden
Yal wa ad isderg iman-is

Limer segg id yeṭṭurcen
Brarḥent wallen
Taqlaṭ ur cukkeγ ad tikris

Mi-d ḍḥiγ seg izamaren
D lεid id ibbḍen

Mi-d ḍḥiγ seg izamaren
D lεid id ibbḍen

Ay ineγ zman d asfel-is
Ay ineγ zman d asfel-is

A yemma yemma
Anda akka teddiḍ
Teγli-yi tduli
Ifetti-n wegris fell-i
Yeγli-d fell-i y-iḍ
Ifetti-n wegris fell-i
Yenγa-yi usemmiḍ 

Kecmeɣ di ssuq n tlufa
Qḍiɣ-d leqsabi n lmeḥna
Seg-sent hemmjeɣ kullas
F wul-iw ur tnuqel ccetwa
Lebreq ṛṛεud d usigna
Rniɣ ṭṭlam timḍellas
Lmutt fell-i ur d-tnuda
If-it lemmer i d-testeqsa
At-tɣum leεyub-iw meṛṛa
Imi seg-i fukent tissas

Wiss ma d aɣrib ara mmteɣ
Neɣ yibbwass ad uɣaleɣ
S akal i diyi-d-yessekren
Leḥbab ukud tturareɣ
Deg uɣebbaṛ ukkud mṛaṛɣeɣ
Wissen kan mâ€™ad i-εeqlen
Ma t-taqcict nni kellxeɣ
Asmi s-nniɣ a kem-aɣeɣ
Taggara hujreɣ
Ay hujṛeɣ rewleɣ
Amek ara tt-qablent wallen

Tseḥḥer-iyi lɣerba mm leqwas
S uḍar-iw εefseɣ tissas
Di taddart rẓag yisem-iw
Ğğiɣ lalla-s n tullas
Di tala, reggment-ett, tizzya-s
Bbwiɣ ddnub i yiri-w
Ay afrux f ṭṭaq bedd-as
Γef wucmit i yi-icban hedṛ-as
Fell-i ar teqḍeε
Ar teqḍeε layas
At-tezweğ d win xiṛ-iw

At-textiṛ aqcic yeɣran
Aneεmar i ten-ijemmεen
Mačči am nek mu yefla lğib
Bezzaf yettazzal lawan
Aṭṭan n temẓi d ussan
Ddwa-s bnadem ur t-yeksib
Nek dayen yečča-yi zzman
S ufus i d-uğğweɣ qeḍran
Ḍliɣ-t i wudem-iw
Ay i wudem-iw yuzzan
Ur d-yegri deg jifeṛ-iw weḥbib
Wiss ma d aɣrib ara mmteɣ

Mačči seg wul i kem-ǧǧiɣ
Imi ur d am-n-rriɣ
Leǧwab ɣef tebrat-inem
Ḥeḍren leḥbab mi i ɣliɣ
Assen mi tt-ɣriɣ
Rḥan-iyi lehḍur-inem
Kerheɣ lektiba ad tt-waliɣ
D leqlam bḍiɣ
Aẓar izdeɣ-it ssem

Yeḥzen lemri ideg i muqleɣ
Asmi i kem-ctaqeɣ
Udem-iw rẓag i tmuɣli
Am uẓegḍuf i uɣaleɣ
Σerqeɣ i wid sneɣ
Qqaren-d ma d keččini
Ṣṣber ay axxam ideg i luleɣ
Am wass-a ad n-aseɣ
D lmektub ad ɣ-d-iwali

***********************

Ul-iw meskin ihujer
Icerreg lebḥer
Kul aṭṭan yezdel fell-as
Yuɣal sellaw seg uḥebber
Aṭas i yeṣṣber
Γef tin εzizen fell-as
Yecfa asmi akken i s-d-yeṭaxer
Tebɣa ad t-id-teḍfer
Teẓra lɣerba d m txidas
Mi meqqreḍ ad k-id-tdeqqer
Temẓi-k ad tt-tenker
Ad k-d-teḍleq mebla tuɣmas

D lɣerba i d iyi-kelxen
D temẓi-w yeccḍen
Asmi tt-id-teqsed taluft
Imal wul s anda nniḍen
Yettu i ṣaṛen
D ttin akken yeǧǧa di tmurt
Meskint fell-as i terhen
Lxiq d leḥzen
Tεemmed i temẓi-s ad tfut
Leεwam ad ttemseḍfaren
Qqnent-iyi wallen
Ttuɣ ɣurreɣ-d tameṭṭut

Tεemdeḍ i rregmat irkul
Tekniḍ-as i ddel
Yessefsi ssem ɣef temẓi-m
S ugudu beddleɣ laṣel
Yeffeɣ-iyi leεqel
Rehneɣ ula d amur-im
Σecra snin tisin tebṭel
Aḍar-iw yenfel
Regment-kem tezyiwin-im
Ass-a lḥif yeččur sḍel
Azekka ad d-yenɣel
Ad tbin taḍsa s udem-im

Yiwen wass uqbel lεica
Ad n-beddeɣ s teḍsa
Ad am-kkseɣ ineẓman
Ad n-afeɣ teεmer lǧamaε
Wa ad yeqqar i wa
Ma d flan i d-yennulfan
Mi ḥeqqen akk d nekk aya
Yak ur jaḥeɣ ara
Ad tebdu taḍsa n wuglan
Iḍelli heddren merra
Qqaren-as d cmata
Isellem ula deg yimawlan

Ur yessakad ḥedd taεrurt-is
Yettwali lǧar-is
Iɣil leεyub-is ṣren
Ur ilehhu d ccɣel-is
Ad yezyen yisem-is
Yettṣeggid wid i t-yifen
Tineggura ɣer yixef-is
Mi i yerreẓ yiccew-is
D ndama ad t-id-iṣaḥen
Ad yettɣeẓẓiẓ accaren-is
Mi ara ad iẓer lḥeqq-is
Wwin-as-t wid yeṭṭurcen

Asmi d-testeqsa lehna
Nerra-tt si lḥaṛa
Nenna-yas aqlaɣ labas
Neṛwa lxiṛ d lbaṛaka
Ur ɣ-ixuṣ wara
Ad yekkes ayen nettu yibbÂ°as
Zzint wallen ɣer lqebla
Am waken syinna
Aa d-iwwet ubeḥri n tissas
Allah wakbeṛ Allah

Taεṛabt d awal n Ṛebbi
Dg-es tamusni
Mačči am tigad nniḍen
Fella-s ma tebbÂ°ḍeḍ s ifri
Xas grireb ɣli
D Muḥemmed aa k-id-iselken
Ḥader ad ak-d-yeldi yeẓri
Qqar kan Sidi
I widen i k-yezzuzunen
Allah wakbeṛ Allah

Ḥader a d-takÂ°iḍ si tnafa
Aqlik di lxelwa
Asebsi n lkif d aṛfiq-ik
Ttmuqul kan Lqebla
D Lkeεba crifa
D nitni i t-tafat-ik
Kkat aqerru-k di lqaεa
Ur ssemḥas ara
Sel kan i sidi ccix-ik
Allah wakbeṛ Allah

Ah am imezran
Ah am imezran
Ur ggan ɣaben-aɣ itran
Ur ggan ɣaben-aɣ itran

Ah am imezran
Ah am imezran
Ur ggan ɣaben-aɣ itran
Ur ggan ɣaben-aɣ itran
Ah am imezran

Ma mazal abruy n sswab
Qbel ad yebbuṛket leɛtab
Ad nerret azal i tmusni
Ma tqeddered azekka nɣab
Tallit fell-aɣ tenneqlab
Aẓar n ccetla ad yefti
D lesnin yecḍaɣ leḥsab
S yir awal nettmğawab
I tegmat ad nesɣimi
Ass-a m-id yeɣli rrebrab
D lawan ad nemjarab
Ad neɛqlet wid da ɣ-yecqan

Ah am imezran

Innit-d amek ara nkemmel
Abrid imi nedderɣel
A wid iferẓen timsal
Iyaw kan att nfeṣṣel
S tmusni att nbeddel
Ad nrebbi afud i lɛeqqal
Ma neğğa-tt akka terkel
Ad-s-nenḥedder ad ten-nenṭel
S ddɣel ad ɣ-d-yerjem wakal
Ma neddukel s leqbayel
Ad yefsus fell-aneɣ cɣel
Azekka aɣ-d-ḍṣen wussan

Ah am imezran

Si leqdim n zzman akka
Taluft ur d-nesteqsa
D abrid urɛad i tufi
Xas mazal ad nemsawa
Ad nfers abrid i uzekka
I tarwa ma ad tennerni
Taɛrabt ur tsɛi lfayda
Ɣer lisser ur tenğir targa
Ur tesnernay di tmusni
Ansa iɣ-d-fɣent lwafaɛ
Yesnusuyen itran ass-a
Si lakul n lzzayer iḥfan

Ah am imezran
Ah am imezran
Ur ggan ɣaben-aɣ itran
Ur ggan ɣaben-aɣ itran

Ah am imezran
Ah am imezran
Ur ggan ɣaben-aɣ itran
Ur ggan ɣaben-aɣ itran

Ma d ṛṛsas ig-neqqen aqli ur muteɣ ara
Ma d lehlak id xelqen ur iyi zdiɣ ara
Widen igullen ad iyi simsen ula d elmut-a
Xas semḥeɣ-asen tsemḥem-asen ur tettuɣ-ara

U ḥeq idamen-iw yuzlen di lbaṭel
Aked d tameṭṭut-iw d taqrurt qrib teǧǧel
Ay ur rriɣ aḍar ay ibɣun iṣar imi d leqbayel
Ma d lkumisar neɣ aǧadarmi n elɛar ur s-kniɣ i ddel

Zik ttaggadeɣ gma ad iy-iɣdeṛ
Ass-agi thedneɣ s-idis-iw yeḥdeṛ
M-ig isla ttewteɣ ṛzeɣ nṭaṛṛeɣ di ttnasfa n Ǧaṛǧeṛ
Yenna-yi ad suɣeɣ tarwa-k att id jemɛeɣ ag-d naɣ leɛmeṛ

Teǧǧuǧeg tamurt-iw tnesred tafat
Xas yeda leɛmeṛ-iw dduklent tuyat
Tamaziɣt tban iserreḥ-as-d zman xas ḥarcet ɣur-wet
A widak yeɣran beddet asen i imeɣban zizdeget tasweɛt

Tamurt :
I-nnek ig ɣunfa iẓeṛ-iw
D-ac ay d-asfel-iw
Anda yella dwa ḥellu

Xas lḥir yezdeɣ ul-iw
Kkawen ifadden-iw
Mi ẓṛiɣ lğedra trekku
D tiktiwin bb-arraw-iw
Ayen yerwin alleɣ-iw
Yal yiwen akken l-ay fetu

Agrawliw :
D tiktiwin bb-arraw-im
Im yerwin alleɣ-im
Yal yiwen akken l-ay fetu

Yal yiwen aken l-ay fetu
Lbaḥṛ uɣuṛṛu
N kecm-it wis m-aɣ yeḍleq

Ḍḍlan i-tmurt daɛwesu
At neggi la tettru
M-it ẓra ungif d-amsewweq

Mačči s qelhu w-ellahu
Is ara teḥru
S leqraya s tegmatt d lḥeq

Mačči s qelhu w-ellahu
Is ara teḥru
S leqraya s tegmatt d lḥeq

W-is tqsa-ɣ ad yinni kfan
Nfan neɣ fnan
W-igad itt magaren lmmut

W-id dd-iğğa ṭṛad iɛeddan
Ẓẓay-it ṛwan
Kan deg merga n-tefsut

Di lğefna abruy ur teğğan
S-umazruy glan
Ɣer lkaf zuɣren tammurt

Wis ma d tallit ig bedlen
Neɣ d-nukni ig ɛewjen
Iwɛeṛ leḥsab i-itifin
Ay a mesbaṭli iṛuḥen
Add yeğğ i-wweṭṭen
D tfrurrux-en d tilkin

Ay uggadeɣ d w-igad d tismundlen
Ar-ad yeɣalen
Yids-en an berrez lesnin

Tamurt :
D w-igad kken ye-smunddelen
Ass-id yuɣallen
Yid-sen ad berzzem lesnin

Iw grawliw akken tḥemmlem
Ekkert ad tnadi-m lateṛ-is
Ama mazalt am zik yeḥḍem
Tanaṣlit tuzzel deg idamen-is
Steqsit ad tin tesneɛdem
Aɛdaw yuẓed di tikli-s
Am-ikken id iğaweb ad twehmem ad twehmem
Yal wa ad yesikked aṛfiq-is

Am-ikken id iğaweb ad twehmem
Yal wa ad yesikked aṛfiq-is

Nqesed-ik id ad aɣ temmleḍ
Amek aka ay teddunt temsal

Agrawliw :
Luḍḍa agi iseg id kkam
Sneɣ-tt ass mi d-asawen
Iɛdawen agi d-snulfa-m
Yid-sen i neḥafen ifadden
Ammek ara y-iṛṛefṛef leɛlam
Ma uggint at qadṛent w-allen
Amk ara y-ibnin w-exxam
Ma mecbbal-en iɛegalen

Ẓṛiɣ leqṛaya teɣṛam
Teɣṛam arkkel tilufa
Teɣṛam tent ur set ḥulfa-m
Fell-awen ur ɛeddant ara
Ass ma kwnid qesden laɛwam
S cutteḥ bb-ayen akk n-sɛedda
As tinni-m ziɣ d-asemmam
Useqi nni n tegrawla

Zemreɣ am kunwi ad iliɣ
Ass m-akken leggaɣ zman
Ad sisseɣ ayen akk nwiɣ
Tagara ugadeɣ ilefḍan
Ḥettmeɣ di lebɣi ayen bɣiɣ
Bɣiɣ ṣef imeɣban
Xas aka di tesga kfiɣ
Ur ndimmeɣ deg ayen iḍṛan

Nadi-t aẓaṛ n-teɛdawt
Lamer ad ban ger-awen
Afet-ett uqbel akken ifat
Lḥal ur yelli yidwen
Ma tewwet ikken akk tmager
Aret iffeẓ am izamaren
W-iwen inna-n d-acu d tafat
Inet-as d-iɣallen dduklen

D nnuba-w akun esteqsiɣ
Ğawebt iyid ay atma
Ḥercaw webrid id bbiɣ
Xas ass-a semṛeɣ di tesga
Inet iyi isem amaziɣ
Ma d tililli s-tegrqwla
Nneɣ aken d tmeyizeɣ ttwaliɣ
S akkarsi teɣṣeb tazla

Imdanen
Nem yi-steqsa nemsefham
Nefhem d-ac ara nqabel
Tiɣṛi nneɣ ad tefeɣ si ṭlam
Yal amdan ard-as issel

Y alala lala
Ass amynut n-saram
Yalala lala
Andeht-as ad iɣiwel
Yalala lala
Yis nneɣ ig icbeḥ leɛlam
Yalala lala
D nukni id tarwa laṣṣel

A tiɣri nneɣ dhen tudrin
Smekti-tent ɣef iḍelli
Mi seṛɣayen tizemrin
Mi sengaren leḥwaṛi

Yalala lala
Azend ṣebṛ i-tlawin
Yalala lala
D tilmeẓyin ğlent d tirnni
Yalala lala
Ad rent s-taɣṛatin
Yalala lala
An ṛṛeẓ asalu n-tuggdi

Aḍṛef yellan d-asuki
At n-garrez ad yefk lqweḍ
Tiɣṛi nneɣ d tiɣṛi tdukli
Ɣer-lmaṛɣub ar-d-at nawweḍ

Yalala lala
Xas yakan akk nemserwwi
Yalala lala
Di leɣlaḍ ur tenneḍ
Yalala lala
Nluẓẓ neɣ nedda ḥafi
Yalala lala
Di tegmatt ur nṛekkeḍ

Yak nnan telha nniya
D lḥila n ṣṣfa
Bab-is xas yeɣli ad yekker
Tettak udem i tagara
Tettṛebbi lqima
Wi-tt yesɛan ur inegger
Nekk ay atma ur iyi-tehwa ara
Armi id-nemsegra
I d-yendeh s yisem-iw liser

Anda-tt teɛzibt ut nerḍiḥ
Neɣ asebsi ur nendiḥ
S Lḥesnaoui d Lɛenqa
Slesɣ-as i lɣerḍ jiḥ
Ass-a a d-tettiqsiḥ
Tedwilt-nni ur ṛğiɣ ara

Yak nnan leɛmeṛ yerbiḥ
Bnadem ur neqbiḥ
D lweqt ar niqbiḥ tura
Ɣer tiḥerci ad ncerreg ttriḥ
A sen-neḍlu amsiḥ
I wid yesburren nniya

S rrba i di-yesrebḥen
D idim yemmaren d aneɛyabu ttwargameɣ
Ṣeddeḍen lerbug ak celxen
Ula iyi-d-yeṭṭfen
Deg weḍref wegni g-gseɣ
Allen zik yettneḥcamen
Ur ttadrent dayen
Xas ma zdat wi ttqadareɣ
Tagmatt a s-rzeɣ ifadden
As gerrzeɣ lekfen
Deg uzabuq ad as serḥeɣ

Ṣṣifa leḥbab att-bedleɣ
S tiḥerci a tt-jegreɣ
S tumlilt n tmenqas-iw
Bu ttrika ɣer-as ad sennedeɣ
Ma d wayeḍ at ḥeqreɣ
Xas yefruri-d seg uẓar-iw
Ɣur Ṛebbi afus at-id-kkseɣ
Aḥezzeb at-nefḍeɣ
At-nfuɣ seg disan-iw
At ẓẓur aten-id-necdeɣ
S yis-sen ad nefḍeɣ
Widen ur icekkeb lɣeṛḍ-iw

D usfih i-g-sburren ṛṛxa
Yeḍsan ɣef lḥerma
Ig-ferrun tilla ass agi
D ungif yeččan deg uɣenja
Ur d-tegwra tɣawsa
F iderman ad yettṛayi
Taddart ma tḥemmel zzayla
Ttekki g mezwura
I s-dittḥuccun mebla acetki
Ma teseɛteb-ik tmara
Zuf beddel tama
Tettuḍ amek iga iḍelli

Anef-iyi ad ruɣ
Eǧǧ-iyi ur tedduɣ
Ṣṣber ur yelli
D lmeḥna ad s-cfuɣ
Di lkaɣeḍ ad tt-aruɣ
Akken ad nemmekti

Beddeɣ am lexyal
Lmektub imal
Ur iban lateṛ-is
Leḥbab nḥemmel
Ttun-aɣ kamel
Yiwen ur d-yeḥbis
Di lmeḥna i d-yettlal
Mmi-s n leḥlal
Ddunit s lqis
Anef-iyi ad ruɣ

I d-mennant wallen-iw
Yettagwi-t wul-iw
Ur ḥsiɣ ayen
Ssakdeɣ ɣer lateṛ-iw
Kemmleɣ abrid-iw
Ḍemεeɣ ig yelhan
Tagara sseεd-iw
Yerwel d zzehṛ-iw
Ɣur-i ur d-uɣalen
Anef-iyi ad ruɣ

Inεel bu-k a lḥif
Ig rennun urrif
Neṣber-ak neεya
Teṛṛiḍ-aɣ ɣer rrif
Seg yiɣes adif
Ur d-yegwri ara
Ulac uɣilif
Mi ɣ-regmen wid nif
Neṣber i tlufa
Anef-iyi ad ruɣ 

Aql-aɣ di Tizi Wezzu
Nusa-d ad d-naḥyu
lefḥul i d-yefka Ǧerǧer
Ad as-nṣeggem asefru
Yiwen ur t-ntettu
JSK ad tt-id-ncekker

Atan kecmen-d yizmawen
Izmawen ɣlayen
Widak fi yerbeḥ Ǧerǧer
Serbaḥ yulli deg igenwan
Lbalu deg ifassen
Yeǧǧa aεdaw yettḥiyyer
Ḥannaci lḥiḍ itekkan
Lsas-is iban
Ɣer lǧiha-s abrid iẓekker

Aql-aɣ di Tizi Wezzu
Nusa-d ad d-naḥyu
lefḥul i d-yefka Ǧerǧer
Ad as-nṣeggem asefru
Yiwen ur t-ntettu
JSK ad tt-id-ncekker

Atan iban-d am yetri
Mâ€™akken i d-yulli
Σibud ḥemmlen akk medden
Itebεi-t-id Meɣrisi
Larbes Melgelti
Ɣer libwa i d-mlalen
Baris yekkumaṣa adribli
Yefka-tt i Dali
Lɣaci akk a ttnegizen

Aql-aɣ di Tizi Wezzu
Nusa-d ad d-naḥyu
lefḥul i d-yefka Ǧerǧer
Ad as-nṣeggem asefru
Yiwen ur t-ntettu
JSK ad tt-id-ncekker

Yeṭṭef-itt Makri di ttnaṣfa
Douadi yerfa
Ur yeǧǧa yiwen ad d-yehḍer
Ɣer Baylac tezzi tura
Ucbiḥ n ṣṣifa
Win t-iwallan ad t-icekker
Yeẓḍem iεedda i tlata
Yewwet yemmarka
Yestenya la victoire
Rradyu tewwet-itt tawla
Ma d Ṭarik yezha
Nugad ad t-id-naf yesker

Aql-aɣ di Tizi Wezzu
Nusa-d ad d-naḥyu
lefḥul i d-yefka Ǧerǧer
Ad as-nṣeggem asefru
Yiwen ur t-ntettu
JSK ad tt-id-ncekker 

Acimi akka nessusem?
Acimi akka neggugem?
D acu i d sebba n waya?
Arrac n tmanyin feclen
Wigi-ni d-yettnekkaren
Helken tawla n lemḥibba
D tiḥdayin i ten-iceɣlen
Nedder nettwali atmaten
Ula ttemsetḥin ara!

S lɛib ur ttsetḥin ara
Ma tneḍqeḍ-d diri-t waya
S tecmatt ad k-ssirden.
Ay rekku uẓar n lḥerma
Xas hesbet-tt yenqedwa
At nnif yid-s ad ɣaben
Zik leqbayel s tirugza
I s-iqublen adrar, luḍa
Tura qlen d iceṭṭaḥen

Nnif i ɣef neseḥbibir
Yeberttax ɣer daxel n lbir
Yemmut neɣ yedder wissen?
Ur yekcim yimdanen lḥir
Win testeqdaḍ ad k-yini bxir
Titni mbeɛid i tneqniqen
Lfahem yeqqel ɣer deffir
Yunef i webhim ad yezwir
D netta ara d-isewqen!

Yeqqel uqelmun s iḍarren
Zzuɛama tt-id-iḥellen
Ass-agi ur ttnebdaren ara
D wid cebḥen irumyen
S lbistat d ibeckiḍen
Uɣur i d-tegra ṣrima
Imi lqum yugi irgazen
Akka ara ɣ-deqqimen
Azaglu ur ɣ-itekkes ara 

muqel ay igh d'udjwen w'ussan
l'imer im gwigh lahssen
assa ur destagragh wehdi
ul'iw dhe dnuv ithye3man
chelkhetest lemhan
rzwigh iffer di lkhali
limer di thelhi thgwenzam
astechvudh thizyam
thasettam astar thilli

arighas thavlatt i w'ul
fekthiyi stwav'is yemuth

limer urkmezrigh axxir
limer urnemyehdhir
thili assinigh dayeni
athah w'ul'iw adist3emir
ighzer uhebir
iredjmit'id su'smekthi
assa thes3idh mim alxir
mad nek am ttir
kul thighilt undiniyi

arighas thavlatt i w'ul
fekthiyi stwav'is yemuth

djigh ul'iw yulith w'adhal
as qeragh mazal
am aken astdum themzi'w
assa mi yifath l'hal
yebwiyi uhemal
umsen ark idissan'iw
gregh deg rebbi n'chwal
xas lukan s thdjal
ur d fedugh tarwith'iw
fkigh i ye3dayen awal
rwigh thimchukal
gh'al vir izzder sut'iw
gh'al vir izzder sut'iw
ma sughagh ulach win ad yeslen ah

Assagi lliɣ azekka wissen
Nniɣ-d ayen ẓriɣ
D wayen a ttwaliɣ
Cfut di targa ma ɣliɣ
D anza-w aa wen-d-yessiwlen

Ya lemri fki-ɣ-ak-n udem-iw
Tṛeğmeḍ-t-id s ccwami
Mi kkerɣ ad qazmeɣ lebɣi-w
Iḍelb-iyi-d ayagi
D idammen-is neɣ d idammen-iw
D netta neɣ d nekkini

Ifer n leḥbeq yugad
Yugad taɣert d-ileḥḥun
Ul-iw kecment-ett tiqqad
T-times i t-id-yettsuḍun
Abeḥri n lḥif a yettzad
Bɣan awal a ɣ-t-ɣbun

Bɣan a ɣ-ḥeṛṛen s amḍiq
Iweryan heggan-aɣ-ten
Mi newqeε an-nettijjiq
Llazuq ger wafriwen
Ajenwi a d-yas s aεenqiq
A ɣ-zellun yiwen yiwen

Xas ḥeṛṛen-iyi ṛebεa leḥyuḍ
Xas lfinga a tt-waliɣ
Xas lḥif a yi-d-isuḍ
Xas yecceḍ webrid aa awiɣ
Ma nnan-iyi-d s anda tleḥḥuḍ
A sen-iniɣ nek d Amaziɣ

Imi icaḍ si fad yeqqur
Mi nezdeɣ ger isennanen
Mmi-s n tsedda meḥqur
Mi t-εezlen igerfiwen
Deg unebdu i meggren leεṛur
Di ccetwa I sserwaten

Ay adrar n At Yiraten
Si Micli εeddi akin
Akfadu ṛṛe ḥba meqqren
D lmaṛsa n lmuǧahidin
Akal wi i t-id-iḥeṛṛan
Cceḥna anwa tt-yebwin

Lebḥeṛ ma iḥudd-ed tilas
Iṭij ad yenfu dayen
I lfuci ma ifuk rṣaṣ
Am uεekkaz ger ifassen
Ẓẓay mačči d afessas
Awal s wayes i ɣ-ssumnen

Inijjel ireglen abrid
Semmḥen deq-s wid t-ifersen
Tamurt a tt-itett ṣdid
Aḍar yugad asawen
Yennulfa-d waqel eg-wejdid
Lejhel d leεqel i t-yifen

Ay ul ifuden lgirra
Ṣber ar d-yas lawan
Ma d wid i yḥekmen tura
Walan ay d-bwin wussan
Tamaziɣt teḥwaǧ lehna
Tejreḥ uqbel a ṛṛuman

Ay adrar n At Yiraten
Si Micli εeddi akin
Akfadu ṛṛe ḥba meqqren
D lmaṛsa n lmuǧahidin
Akal wi i t-id-iḥeṛṛan
Cceḥna anwa tt-yebwin

Deg izilan d ideflawen
N-leḥḥu abrid iḍul
Aka wi I t-id-iḥeṛṛan
Buren iɣeblan ɣef ul
Nebwi irden nejmeε-iten
Anda akken ittqeggil weɣyul

Ay arrac n tmurt, ayɣer
Ay arrac n tmurt, ayɣer
Tessɣerṣem aẓar n ttbut?

Mi d-xaḍem yiwen ijifer
Akin tekkerker
Ifuk lxiḍ di takurt
Mi d-xaḍem yiwen ijifer
Akin tekkerker
Ifuk lxiḍ di takurt

D acu iwumi nessen
Siwa i txidas d tmurdas
Ulawen ččuren
Ddɣel yesgujaɣ tissas
Zzux ulac wi ɣ-yifen
S wawal nif akk leğnas
Ajeğğiḍ win i t-yeṭṭfen
Alamma yeḍla-t i gma-s
Zzux ulac wi ɣ-yifen
S wawal nif akk leğnas
Ajeğğiḍ win i t-yeṭṭfen
Alamma yeḍla-t i gma-s

Mi d-iban wergaz
Ad s-d-nenced ixṣimen
Nezga nemberraz
Nessefraḥ wid ɣ-iḥekmen
Ulac lḥerma d lεezz
Nnif d nekkni i t-yekksen
Amzun iεedda deg umehraz
Ur d-yeqqim webruy yeṭṭfen
Ulac lḥerma d lεezz
Nnif d nekkni i t-yekksen
Amzun iεedda deg umehraz
Ur d-yeqqim webruy yeṭṭfen

Nekkni s Leqbayel
Nkerreh tidet qerriḥen
D tuffɣ n leεqel
Deg wallaɣ-nneɣ i izedɣen
Yibbas lemmer ad neddukel
Idurar ad rmimzen
Tamurt-nneɣ ad tt-id-nḥell
Ad nekkes azaglu i ɣ-yeqqnen
Yibbas lemmer ad neddukel
Idurar ad rmimzen
Tamurt-nneɣ ad tt-id-nḥell
Ad nekkes azaglu i ɣ-yeqqnen

Ahaw san yibbas
Ad nelḥut deg yiwen webrid
Ahaw san yibbas
Ad nεeqlet wi llan d lğid
S lğehd ad neṛṛẓet leḥbas
ulac anwa ara icekkeb lqid
Seg Uheggar alamma d Aṭlas
Agdud ad yeddu d lwaḥid
S lğehd ad neṛṛẓet leḥbas
ulac anwa ara icekkeb lqid
Seg Uheggar alamma d Aṭlas
Agdud ad yeddu d lwaḥid

Ahaw san yibbas 

Ay izem anda telliḍ
Amkan i d-teǧǧiḍ
mi teɣliḍ
I t-iɣellten d wiyaḍ
Mi lluẓen ad ak-ttren
Mi ṛwan ad ak-ččen
Ḥuzan-aɣ ẓḍan tissas
Win i d-yemmeslayen
Γer lfinga ad t-ḍeqqren
Win i d-yemmeslayen
Iles-is ad as-t-gezmen

Tluγ temda seg ntess
Ay izem anda teddiḍ
Amkan i d-teǧǧiḍ
Mi tenɣiḍ, mi teɣliḍ
I t-iɣellten d wiyaḍ
Limmer s tiṭ-ik ad twaliḍ
Ad k-yewwet usemmiḍ
Ad tagiḍ, ad tagiḍ
I mmi-k ad yekkes icifaḍ
Ssurfan-ak teɣlid
Tagrawla i d-teǧǧiḍ
Γef weεrur n yifis tecceḍ

Mi lluẓen ad ak-ttren
Mi ṛwan ad ak-ččen
Ḥuzan-aɣ ẓḍan tissas
Win i d-yemmeslayen
Γer lfinga ad t-ḍeqqren
Win i d-yemmeslayen
Iles-is ad as-t-gezmen
Tluγ temda seg ntess

S tulemmda i γ-d-sekkren
Deg wawal-nsen
Qqaren tussna d aseklu n tjaddit
Imezwura mi mmuten
Lejdud-nneγ mi mmuten
D acu d aγ-d-ǧǧan
D ayen ilhan
Tamment n tzizwit tuffirt
Talast i yurzen
Agdud n Yugurten
Tizi ad as-d-teḍher talwit

Mi lluẓen ad ak-ttren
Mi ṛwan ad ak-ččen
Ḥuzan-aɣ ẓḍan tissas
Win i d-yemmeslayen
Γer lfinga ad t-ḍeqqren
Win i d-yemmeslayen
Iles-is ad as-t-gezmen
Tluγ temda seg ntess 

Felli mi d rsent wallen-im, Tseţţuyeđ dgi cħani,
asmâ€™akken lli γ s idis-im, ay fehmeγ grant-iyi
I yixef-iw qđiγ -d aħkim, ar γuŗem I deffin-iyi
đħiγ-d ger tezyaw d abhim, ulac ŗŗay d ahwawi
Ayen ayen ayen ayen

S snesla-m teqneđ-iyi, γer tesraft id-iyi tegređ
Tekseđ itij γer tmuγli, d times-is ay d tessawđeđ
Qedħeγ adif iw yefsi, d timeqwa id-iyi tjebdeđ
Yegra-d yiγes d aħerfi, kemmel-as aken ad tertiħeđ
ayen ayen ayen ayen

ţnadiγ tatut di lkas, smeckukleγ lecγal-iw
felli mâ€™ig εedda ussegwas, tamaεeγ deg wayeđ zheŗ-iw
ħedŗeγ mâ€™akken ddant tullas, limer irad d tizya n yessi
I iman-iw ħuddeγ tillas, ar tagust yebweđ rebg-iw
ayen ayen ayen ayen

xas aka tesεetbeđ iyi, qebleγ-kem am jenjer I tit
uli-iw dayen ur d yeţmenni, sellaw am yixef n tcettit
am ufexxar teqdeđ-iyi, uzzaγ teclabeđ tqettit

ulac tin ur yezgil yizŗi, tazmart-iw tegla s texrit
ayen ayen ayen ayen

ma yif-ik gma-k leγŗus, kker s afras d ţelqim
ma yik-ik gma-k lebŗuj, bnu s lyajuŗ uŗqim
ma yik-ik gma-k mettu, ay aħbib xdem neγ qim
smaħ ma izleg usefru, cerweγt-id si zman aqdim
ayen ayen ayen ayen

Annaɣ a sidi Ṛebbi
Aniwa igenni i g tettiliḍ
Ma d wa i yellan nnig-i
Yebɛed bac ad yi-d-twaliḍ
Abeṛnus yettwakkes-iyi
Ɛefsen-t akk ma d kečč teẓriḍ

A lmous-iw
Ccdeɣ yeɣli ubernus-iw

Ccḍeɣ ɣef yiri n wassif
Ɣilleɣ yiwen ur d-ittwali
Ziɣen di tizi n lḥif
Lmoumen iḥedder yettili
Lmoumen d gma n bessif
Yerna-d agadir fell-i

A lmous-iw
Ccdeɣ yeɣli ubernus-iw

A lǧaṛ-iw issin amkan
Mebla ma ḥuddeɣ-ak tilas
La txeṭreḍ iberdan
Lmout-ik tebniḍ fell-as
Ma goulleɣ-ak jmaɛliman
Qeddem-d ma zadent tissas

A lmous-iw
Ccdeɣ yeɣli ubernus-iw

Ass-agi xeṣreɣ-d ccreɛ
Nnan ad tkecmeḍ leḥbas
Awen d iniɣ ɣas iyyaw
Ad wen-d-iniɣ ssebba-s
Ufiɣ-d aɛṛab di tferka-w
Ṣṣeṛɣeɣ-t-id s uḥlalas

A lmous-iw
Ccdeɣ yeɣli ubernus-iw 

*** Baba-s ***
A mmi leqraya tekfiḍ
Dacu ɣer i k-id-tessuffeɣ
Ayen akw i tεettbeḍ teɣriḍ
Ml-iyi-d ad ak-ferḥeɣ

*** Mmi-s ***
Yenna-d: a baba xtareɣ
Abrid-iw iban-iyi
Usiɣ-d ar ɣur-k a k-cwireɣ
Fk-d rray-ik εiwn-iyi

*** Baba-s ***
A mmi baba-k tzegl-it
Teẓrid ur ɣriɣ ara
Nek llakul-iw d ddunit
Leqlam ur s-zmireɣ ara

*** Mmi-s ***
Yenna-yi-d mačči s leqlam
I k-nniɣ ad i tεawneḍ
Ayen bɣiɣ yecba s axxam
Am axxam idg i tḥekmeḍ

*** Baba-s ***
Lameεna-k tṛuḥ-iyi
Tεedda nnig uqerru-w
A mmi xas s fehm-iyi
Awal yeḥwağ asefru

*** Mmi-s ***
Lameεna ɣef-fid iɣ-iḥekmen

Atnan la ten-nettwali
Dacu i d-izaden deg-sen
Zemreɣ ula d nekkini
Bɣiɣ ula d nekkini
Ad uɣal-aq d yiwen nnsen
Ma yella yebɣa Ṛebbi
Yibbwas a-d-kkeɣ nnig-sen 

S yir aḍar id-fɣeɣ
Asmi kem mlaleɣ
Ikellex ezzaḥr-iw fell-i
ɣilaɣ d lward inuqleɣ
Mi ṛuḥaɣ ad farǧeɣ
Ufiɣ-n ṭejra ilili

Ya ṭejra ilili
Izyen lward-im
Σzizeḍ i tmuɣli
D arzagan wul-im
A tecbiḍ ilili
Lward-is yecbaḥ
Σzizeḍ i tmuɣli
Ziɣ ul-im yeqseḥ

Dacu di thedreḍ
Qbel a nemsexṣar (X2)
Cerdeɣ tqebleḍ
I yebɣun iṣar(X2)
Ziɣ ur tuklaleḍ
Ayen id-am nextar
Ruḥ ad temlileḍ
Wa d id-iren ttaṛ(X2)

Ya ṭejra ilili
Izyen lward-im
Σzizeḍ i tmuɣli
D arzagan wul-im
A tecbiḍ ilili
Lward-is yecbaḥ
Σzizeḍ i tmuɣli
Ziɣ ul-im yeqseḥ

Ṛuḥ am tḥilett
Lfiraq axir(X2)
Abrid-im itett
Iban ur yeffir(X2)
Tendiḍ ticarkett
Tessiḍ-as leḥrir
Teṭf-iyi s tidett
Telliḍ s deffir(X2)

Ya ṭejra ilili
Izyen lward-im
Σzizeḍ i tmuɣli
D arzagan wul-im
A tecbiḍ ilili
Lward-is yecbaḥ
Σzizeḍ i tmuɣli
Ziɣ ul-im yeqseḥ

Truḥeḍ fell-i
Axxam yessefraḥ(X2)
Ttxilem anef-iyi
Ul seg-m yertaḥ(X2)
Xas ṛuḥ semḥ-iyi
Si lǧiha-w smah
Qebleɣ ttu-yi
Xir ma nemṣalaḥ(X2)

Ya ṭejra ilili
Izyen lward-im
Σzizeḍ i tmuɣli
D arzagan wul-im
A tecbiḍ ilili
Lward-is yecbaḥ
Σzizeḍ i tmuɣli
Ziɣ ul-im yeqseḥ 

Ma nmuqel abrid i d-nekka
S nnehtat i d-nettmekti (2)
Γas f ẓẓur iffi d-neɛedda
Idel-it ucebbeḥ n temẓi (2)
Ay agi ala di tnafa
I la t-id-nettemlili
D ayen iḍran yidi leɛca
Mi tegla targit yessi

Urgaɣ abrid iḍulen
Ad i-yerr ansi d-kkiɣ (2)
Leḥḥuɣ ur qeḍɛent wallen
Anda wwḍeɣ ad d-mmektiɣ (2)
Mugreɣ-d akk ayen ifaten
Ayen ugiɣ d wayen bɣiɣ
Ṭṭfen imukan nnsen
Mkul yiwen anda t-ǧǧiɣ

Mugreɣ-d aḥbib yemmuten
Walaɣ-t kan tendef tasa
Yenwa wiss d acu i gbeddlen
Yefreḥ mi di-d-iwala
Mazal-ik deg ulawen
Nettemwali di tnafa
Yibbwas weyyaḍ ad ɣ-ǧǧen
Deg ubrid igi k-neǧǧa

Mugreɣ-d tamekḥelt n sin
Nemyiɛqal mi d-teflali
Γef terkast d tibzimin
Yeḍbeɛ uḥeddad n At Yenni
Asmi njebbu di tɣaltin
Lɣerb ma neqsed-as yeɣli
Ziɣ yesserka-tt win tt-iwwin
Jebdeɣ zznad yefruri

Mmugreɣ-d yiwen n ccna
Ttuɣ-t, yeffeɣ aqerru-iw
La yettmenṭar ger yeẓra
Deg ubrid n ddunit-iw
Felli ur ttlummut ara
Yesmikti-yi-d yak temẓi-w
Mazal-iyi-d deg-s kra
Wwiɣ-d cwiṭ di ṣṣut-iw :

Â« Ur di-ttaǧǧa
Ur yi-ttḥerrim g ṣṣut-im
Ur yetteǧǧa
Akk d rriḥa n lexyal-im
Uyetteǧǧa

Leɛmer-iw yecba aɣanim
Ad yettarra
S anida s-yehwa i ufus-im

Ur di-ttaǧǧa
Axir lemmer ad di-tenɣeḍ
Ur yi-ttaǧǧa
S anda truḥeḍ ad di-tafeḍ

Ur yi-ttaǧǧa
Leɛmer-iw yecba lkaɣeḍ
Ger ifassen-im
Cerreg-it uqbel ad truḍeḍ

Ur di-ttaǧǧa
Qim kan nek yidem ad nelḥu
Ur yi-ttaǧǧa
Anef i wul ad am-yeḥku
Ur yi-ttaǧǧa
Ul-iw yuɣal d asaru
Deg-s ad twaliḍ
S kra yelklan d asefru

Ur di-ttaǧǧa
Ad kem-ttḥawateɣ ar melmi?
Ur yi-ttaǧǧa
A tesseɛwuẓgeḍ acimi?
Ur yi-ttaǧǧa
Ul-iw yuɣal d lemri
Deg-s ad twaliḍ
S kra tekseb yak tayri Â»

Ccna-yagi mi s-sliɣ
Kemmleɣ abrid-iw rewleɣ
Ttagadeɣ ad d-mmektiɣ
Ayen ggulleɣ ar dat-awḍeɣ
Yeɛreq leḥsab i ufiɣ
Γef tmucuha ssarmeɣ
Ffɣent akk si ddunit-iw
Ǧǧant-i-d weḥdi i qqimeɣ

Ṭṭfeɣ abrid n luḍa
Mugreɣd lewruḍ kul leṣnaf
La d-ttmektiɣ d acu akka
D asmi nettnadi ur nettaf
D asmi la ttegeɣ lqima
I wayen ixerben ur yufaf
Ma ẓriɣ ttejra terka
Tettban-iyi-d d axalaf

Mugreɣ-d aḥbib nniḍen
Yemmuten ur yewweḍ lebɣi-is
D yiwen seg wid iruḥen
Yemmuten ɣef tmeslayt-is
Yerra aqerru ger ifassen
Yettawi lewhi s wallen-is
Yesteqṣa-yi-d amek akken
I teḍra d teqbaylit-is


Â« Ay geḍran d wayen iḍran
Seg-asmi tɣabeḍ ar assa!
Assen anwi das-yennan
G ugdud ma mazal kra
Γer lḥiḍ mi t-senden urfan
Iban-d lǧehd-is yella
Tettɣaḍem a wid yettwaxedɛen
Temmutem ur teḥḍirem ara

Asmi tekker di tmanyin
Mmektin-d wid i kwen-issnen
Nnan-as acḥal n lesnin
Iles nneɣ neǧǧa-t yuḍen
D mmi-s n wedrar meskin
Am keččini i gezwaren
Asmi d-kkren weyyaḍnin
Tewweḍ lfetna ar yemnaren

Seg wassen tbeddel ssaɛa
Aqbayli irfed aqerru-s
Ula d wid i wumi ur yehwa
S nnif s lxuf gren afus
Tameslayt tekker-d tura
Zwin-tt, kksen-as ammus
Γer warraw-is i-d-tegra
Kra n win tt-irefden ur tt-isrus Â»

Mi kfiɣ iger-d nnehta
Yenna-d tura ad steɛfuɣ
Γurwat a wid n wassa
Ad awen-ikelleɣ umennuɣ
Aya nesɛa-t d ccetla
Si zik di tegmatt i tt-nuɣ
Mi newweḍ ar tizi n littaɛ
I teɛdawt i d-nessufuɣ

Meyyzeɣ d acu akka i d-yenna
Lfeḥ-iw yebda ixettṣi
Mektiɣ-d axṣim n wassa
Ufiɣ d gma n yiḍelli
Kemmleɣ abrid ssyinna
Iṭij ineṣṣef igenni
Yewweḍ-i-d ṣṣur n tmeɣra
Izwar-ed taddart nni

Kecmeɣ ɣer taddart nni
S lxalat azniq yerwa
Tiqnedyar d lefwaḍi
Acebbeḥ mkul d ṣṣifa
Kul yiwet acu d-tettawi
Ccna, leɛyaḍ d taḍsa
D amendayer d ccnawi
I d-yufraren di tmeɣra :

Â« Mi di-tenniḍ
Ayla-w ad t-rehneɣ fellam
Mi di-tewwid
Rwiɣ leɛtab n wexxam
Ad ak-bruɣ
Zdat jjuj n Lḥemmam

Ah alalla..alahalaha alalaâ€¦
Akka i d zzwaǧ a yemma!

Mi di-tenniḍ
Leɛmer-iw deg-m yella
Mi di-tewwid
Rwiɣ leɛtab n lexla
Ad ak-bruɣ
Zdat jjuj n Larebɛa

Ah alalla..alahalaha alalaâ€¦
Akka i d zzwaǧ a yemma!

Mi di-tenniḍ
Ur kem-ittḥaz uɣilif
Mi di-tewwid
D tislit bdiɣ lḥif
Ad ak-bruɣ
Zdat jjuj n At Wasif

Ah alalla..alahalaha alalaâ€¦
Akka i d zzwaǧ a yemma!

Mi di-tenniḍ
Nek yidem ad nezhu kullas
Mi di-tewwid
Yiwet n tqendurt i useggas
Wekkleɣ-ak-n
S kra yellan d aɛessas

Ah alalla..alahalaha alalaâ€¦
Akka i d zzwaǧ a yemma!

Mi di-tenniḍ
Lxir i tebɣiḍ yella
Mi di-tewwid
Rwiɣ leɛtab uẓetta
Wekkleɣ-ak-n
Lqern n Sidi Balwa

Ah alalla..alahalaha alalaâ€¦
Akka i d zzwaǧ a yemma!...Â»

Ṭṭfeɣ abrid d asawen
Ffɣeɣ i taddart akkin
Mmuhreɣ-d d yilmeẓyen
Di leɛmer qerben ɛecrin
Leḥḥun cennun am yiwen
Ṣṣut yeqqel-d si tɣaltin
Di lhiba cban izmawen
Ata ccna i la d-ttawin :

Â« Tafat mi tt-neẓra
Tusam-d ad tt-tessensem
Tiṭ issi nwala
Tebɣam ad tt-tezdreɣlem
Ur tezmirem ara
A ɣ-tekksem tamuɣli
Ad nwali
Ad nwali
Ad nwali

Ma tennam susmet
Isem nneɣ ad t-nɛeggeḍ
Ur nqebbel ad yemmet
S igenni ad t-nessiweḍ
S idmaren nneɣ wwtet
Takmamt ar datt-nefsi
Ad d-nini
Ad d-nini
Ad d-nini

Ma tennam wexxret
Γer zdat ad nqerreb
Ma tennam ḥebset
Ur nqebbel aẓerreb
Akken ibɣu nmerret
Abrid ar dat-nawi
Ad nɛeddi
Ad nɛeddi
Ad nɛeddi

Gezmet taciṭa
Aẓar ad t-id-neḥyu
Sefḍet ka id-nenna
S idammen nneɣ ad t-naru
Ma tneṭlem assa
Ad d-iban yiḍelli
Ad nili
Ad nili
Ad niliâ€¦Â»

Ccna-yagi ur t-ssineɣ
Cnan-t mi lliɣ d llufan
Ferḥeɣ imi d-mlaleɣ
Wid i-ɣ-inǧren iberdan
Kemmleɣ abrid-iw ruḥeɣ
Ad d-mlileɣ d wayen iḍran
Deg usu mi nneqlabeɣ
Teǧǧa-yi targit yekfan

Acḥal i hedreɣ fell-am
Meqbel ad hedṛen wiyyaḍ
Acḥal i ḥkiɣ ɣef ṣṣifa-m
Walaɣ-kem ur di yi-twalaḍ

Ma walaɣ-kem twanseɣ
Tḥeqqeɣ yid-i i telliḍ
M kul aḥbib ad-s-alseɣ
Seg wakken i d yi-terḥiḍ
Lukan d sseɛd i kesbeɣ
Ad illiɣ d win tebɣiḍ
Imi d ẓẓehṛ nnuɣeɣ
Aqli-yi seg widan tenɣiḍ

Acḥal i hedreɣ fell-am
Meqbel ad hedṛen wiyyaḍ
Acḥal i ḥkiɣ ɣef ṣṣifa-m
Walaɣ-kem ur di yi-twalaḍ

Twezneḍ yewzen yisem-im
Ɣur win i kem-id-ixelqen
Muqleɣ gar tezyiwin-im
Siwa kemm i d-yufraren

Deg ul, lxeẓra n wallen-im
Tecba di ṛṛṣaṣ i d-iffalen
Nṭeṛṛeɣ ddnub i yiri-m
Ḥyu-d layas i yemmuten

Acḥal i hedreɣ fell-am
Meqbel ad hedṛen wiyyaḍ
Acḥal i ḥkiɣ ɣef ṣṣifa-m
Walaɣ-kem ur di yi-twalaḍ

Ḥemmleɣ ṣṣut n ṣṣut-im
A yul-iw i tettɣaḍeḍ !
Ḥemmleɣ ad ẓṛeɣ awal-im
Xas alukan di lkaɣeḍ
Ḥemmleɣ ad bedreɣ isem-im
Deg yimi-w ur yuzzil wayeḍ
Ḥemmleɣ ad waliɣ udem-im
Kemm wissen ma y-id-tfekreḍ

Acḥal i hedreɣ fell-am
Meqbel ad hedṛen wiyyaḍ
Acḥal i ḥkiɣ ɣef ṣṣifa-m
Walaɣ-kem ur di yi-twalaḍ 

Nessawal-assen i wid iɛeddan
I wid yemmuten ɣef lḥerma-s
Xas tettčetki ur d-as d-slan
Yak wid-ak yak ɣaben yibwas,
A yatma wi d-awen yemlan
Tamurt aɛzizen i ken yarḥan
A ken imel amek ak i tteran
Rrunn-t ulla d-tjur fell-as,

Yeṛẓa-tt lfil i ɛeddan
Yečča-tt gma-s is d-rnan,
Ad-tyenṭel win i tt-yurğğan
Yiwen ur d-asen iga tillas,

Mkul lɛib la d-yettnulfu
Yak seg-wen i d-yewwi imɣi,
Mi d-as nenna ar ad-a-ttefru
Ziɣ asayi iɣleb iḍelli,
Tamurt i teṛẓam tettru,
Ur tjebber, ur tḥellu,
Ahat tesɛa daɛwssu
Fella-wen ara d-testeqsi

Yiwen w-ass ma yehuzed w-aḍu
Neḍmaɛ yiswen ad yeglu
Aken i fṛeḍ ar d-a-teṣfu
Naɣ akun ixdaɛ Ṛebbiâ€¦

As mi akken i mi tebḍa
Sekra n w-argaz mi yedda
Yenwa ɣef tilleli,
Ziɣen ɣur-wen thegga
lmeqsuḍ d-leqyada
Mačči d-arumi,
As mi tt-tḥuzam d-ayla
Nukwni ullac, kunwi yella
Tegam-as isem tura
Akun ixdaɛ Ṛebbi..

Ajajiḥ as mi iɛedda
Yeğğa-d tiggujelt, tuğğla
Leğğraḥ d-immeṭṭi,
Win iruḥen s nniya
Yeğğa-d axxam-is yexla
Teggram-d ak kunwi,
Terram i ccaɛb ṣṛima
Ddu naɣ fek-d nnekwa
Teggam-as isem Lḥurya,
Akun ixdaɛ Ṛebbiâ€¦

Tamurt tuɣal-awen d-ayla
Teččam-tt, aken i d-awen yehwa
Ger-awen i d-teɣli,
Γurwen kra tebɣam yella
Yiwen ur yezmir a d-yinni ala
Ccaɛb ittwali,
Tewwim tamurt d-trika
Wi nteqn ad s tinni-m aka
Teqqarem-aɣ,d Ctirakya
Akun ixdaɛ Ṛebbiâ€¦

I w-akken ad-t-tṭfem lebda
Tfaṛqem tamurt, tebḍa
Aɣeṛbi, acceṛqi,
taɛdawt-nneɣ tennerna
La tesmendagem isufa
Tezgam-d i tili,
Ger-anneɣ netteɛessa
Terram-aɣ wa yekkat wa
Tennam-aɣ: Tadukli aka
Akun ixdaɛ Ṛebbiâ€¦

Ass-a, ɣas tuḍen aqeṛu-s
Γas aken mazal nxuṣ
Nerbeḥ-d aḍilli,
Γas times-nni n-zik tettnus
Yuɣal-aɣ ɣer lğğerḥ lmus
Mi tellam kunwi,
Nukni s-ccaɛb amegḥus
Kra yeḍṛan yid-neɣ drus
Mazal nekkatawen afus
Aɣ ixdaɛ Ṛebbi

Laɛca wiss d acu yeḍṛan
S umeǧed taddart texla
Lɣaci fɣen-d si zenqan
Tiziri tbedded af yeẓra
Di tafat mi d-ɛeddanâ€¦
Ayen akni d-ɛebbanâ€¦
Yufrar-d nnig iqeṛṛa
Azekka-nni mi d-kreɣ
Tiɣri lɛibad ur s-sliɣ
Yani neṭlen-t ur ḥedṛeɣ
Yili di taddart i lliɣ
Amin s-innan ak-wwteɣâ€¦
Yerna ak-galleɣâ€¦
Ma tsuɣeḍ ar d ad cektiɣ

Ayen ak i nehḍeṛ
Wissen ma d-yeḥḍeṛ
Yefka-t unebdu i lexṛif
Ma nniɣ-am ṣṣbeṛ
Teẓriḍ ulayɣeṛ
Iḥfiḍ ṣṣbeṛ n bessif
Ma nru ma nehḍeṛ
Ma nsuɣ ma nqdeṛ
Ayen ẓẓayen ur d-ittexfif
Aṛǧu-yiâ€¦aṛǧu-yi...
Ennan wid i d-yessawlen
D lgerra i gezwaren arǧu-yi

Aṛǧu ar d am-heḍṛeɣ
Fiḥel ma ɛeṭleɣ
Teẓriḍ d acu i d aɣ-yuɣen
D abrid ad ṛuḥeɣ
Ayen iḍṛan qebleɣ
Lexbeṛ a bbwa d-yuɣalen
ɣar din ma yawḍeɣ
Ad am-id-ketbeɣ
Am-d-ḥkuɣ i d iyi-yuɣen
Aṛǧu-yiâ€¦aṛǧu-yiâ€¦
Widak i gttḍebbiṛen
Snulfan-iyi-d iɛdawen aṛǧu-yi

ɣar tmacint uliɣ
D iṛfiqen i n-ufiɣ
Udem-iw am udmawen-nsen
Deg-sen ttwaliɣ
ɣar-sen ttcabiɣ
Yiwen uɛekkaz i ɣ-yewwten
Ma teɣlim lliɣ
Tellam m ara ɣliɣ
Di lmeḥna-neɣ d atmaten
Aṛǧu-yiâ€¦aṛǧu-yiâ€¦
Cegɛen-yi ad nnaɣeɣ
Wisen ahat ma d-uɣaleɣ aṛǧu-yi

Mi nbeḍ twanseɣ
Deg uṭas yid-neɣ
ṛɛud mbaɛid i s-nsel
Mi bedlen bedleɣ
leḥwayeǧ i yekseɣ
ṛǧant ad iyi-d-yerr wesfel
Imiren ugadeɣ
di dqayeq ḥettbeɣ
wa d-yuɣalen ad awen-imel
Aṛǧu-yiâ€¦aṛǧu-yiâ€¦
S azrar ɛelleqen-iyi isem-iw
Tamegḥelt gar ifasen-iw aṛǧu-yi

Tettuɣ-kem tikwal
yekkes-ikem wuzal
yekkes-ikem si gar wallen-iw
Aɣebbaṛ azal
ur ḥwaǧen awal d
wid i gtezzin di lmux-iw
Ass yekfan mazal
azekka a d-yuɣal
ɛṛeɣen-iyi leḥsab-iw
Aṛǧu-yiâ€¦aṛǧu-yiâ€¦
ṛṛeml s yiṭij yeḥma
ikemmel-as ṛṣaṣ yeṛɣa aṛǧu-yi

Sliɣ taqcict terna
semi-yas lehna
ahat a telhu d lfal
Neɛya di lgerra
d amennuɣ neṛwa
ma wlac aɣ-d-iṛǧem wakal
Neḥzen mi nenɣa
nefṛaḥ mi d-negra
a s-nekkes nubas i cwal
Aṛǧu-yiâ€¦aṛǧu-yiâ€¦
kul wa ad-yuɣal s axxam-is
aken ad yesfeḍ leǧraḥ-is aṛǧu-yi

Sḥefebn-iyi ad ɣreɣ
Lqaεa d igenwan
Deg ibima εerqeɣ
Ttafeɣ abrid s yetran
Si mkul amkan bbwḍeɣ
Medden hemmeln-iyi
Asmi lliɣ d askuti

Tenam anda-t yetri
Nek nwiɣ s tidet
Ziɣen meskin yeɣli
Teṭṭfemt-id di tcerkett
Sers allen-ik seg-genni
Muqel-itt-id ɣef tayett
Ur telliḍ d askuti

Terram widen yeẓran
Aɣ-dban tamusni
Temlam-iyi ayen yelhan
Yakw d wayen ur nelhi
Temlam-iyi ayen yellan
Yakw d wayen ur nelli
Asmi lliɣ d askuti

Teram-t ad yesseḥfeḍ
Ayen yettnadi ur t-ittaf
Seg yeffus s azelmaḍ
Seg webrid ɣer lkaf
Yerna-yi ɣer wiyaḍ
A Ṛebbi ili-k yid-i
Ur lliɣ d askuti

Tennam εas lğar-ik
Ma yen ṭer ɣurs azzel
Ur k-ittɣaḍ yimani-k
D abruri neɣ d adfel
Medden yakw d atmaten-ik
Di ddunit yerkwelli
Asmi telliḍ d askuti

Tennam εas lğar-ik
Muqel dacu i-ihedder
Ayen yexdem d ccɣwel-ik
Nekwni nebɣa a t-nzar
Ẓwer awi-d iman-ik
Legrad-ik a d-yali
Ur telliḍ d askuti

Anga teddiḍ alhu
Ur qebbel ara lbaṭel
Akken win yellan yettru
D keč iwumi a d-yessiwel
Anga teddiḍ cfu
Lḥeq yid-k ara yili
Aqlik-d d askuti

Lehlak yebda-d si rrif
Kulwa anda illa a t-iḥaz
Wur neqbil yella ssif
Ul aḥnin ad yeddez
Terram iles-iw d lkif
Afus-iw d aεekkwaz
Ur lliɣ d askuti

Tiɣri agi a s-teslem
Tekka-yi-d si temẓi
Ẓriɣ a tt-tfehmem
Deg umeyyez tifem-iyi
Γurwat a d-iyi-tamnem
Ur tteddut yid-i
Nek mačči d askuti 

Ay abrid ttun medden
YemƔi-d leḥcic di later-ik
Ma tecfid di ddula nsen
Wigad-nni i yettawin lewhi-k
Ma tecfid di ddula nsen
Wigad-nni i yettawin lewhi-k


Ma tecfid mmel-iyi-d kan
TezriḌ nekk idek i necfa
Di later-ik ayen i yɛeddan
Nekk yeǧǧa-id ccama
Maɛni kul lwaqt s zzman
Zzman ur as-nezmir ara
Nettru ɣef lweqt i d aɣ-yeǧǧan
Nezra ur d-ittuɣal ara


Taslent-nni i d ak-yeɣlin
Nejreɣ-d ssegs tacita
Tecfa asmi i nɛedda di sin
Tura gezmen-tt si lǧedra
Qedren-tt-id wid ur nessin
Ur qudren ayen teẓṛa
Ssusem a yul-iw id-ittmektin
Ayen akken i yɛeddan yekfa


Ahat tebɣiḍ ad teẓṛeḍ
Ay abrid id aɣ-icfan
Ahat tebɣiḍ ad teẓṛeḍ
S anga id-aɣ ḍegṛen wussan
Bedleɣ mačči d win i tessneḍ
Nettat iɣdeṛ-itt laman
Nɣil nefraḥ ziɣ neɣleḍ
Nemger-d irebbi n wurfan


Iẓra-k nettḥadar-iten
Nekk yid-sen nleḥḥu s laɛqel
Amar wid id aɣ d-isellen
Nugad yewɛar lbaṭel

Yella wi id aɣ-d-idɛan wissen
Mi nɛedda aɣ d-imuqel
Ruḥet ncallah ferqeɣ-ken
yedɛa-aɣ rebbi yeqbel
